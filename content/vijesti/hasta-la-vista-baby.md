---
title: Hasta la vista, baby! + Druga audicija
kind: article
created_at: 2012/10/15
image: barcelona
---

Radna sezona berbi i borbi već je otpočela! Svi putovi vode nas ovoga tjednu kroz Marseilles do Calelle i Barcelone na međunarodno natjecanje zborova ["Canta al mar"](http://www.interkultur.com/competitions-festivals/international-competitions/canta-al-mar-festival-coral-internacional/canta-al-mar-2012/) od 16. do 20. listopada u kojem se natječemo u dvije kategorije!

U kategoriji F (Folklore) pjevat ćemo **"Bilo vavek veselo"** (M. Brajša Rašan), **"Pjesme iz Medjumurja"** (V. Žganec/R. Matz) i **"Zagorsku pjesmu"** (J. Štolcer Slavenski), a u kategoriji A (Mixed Choirs, Difficulty Level I) **"Dugo u noć"** (J. Kaplan), **"Voćka poslije kiše"** (A. Marković), **"Bogorodica"** (A. Part) i **"Do posljednjeg daha"** (N. Belan/R. Kraljević).

A dok mi pjevamo naše folklorne i antologijske te popularne stihove Mediteranom, pripremajte se za **ZADNJU AUDICIJU**!

Silno vas očekujemo u ponedjeljak, 22. listopada u 20:00 sati u dvorani 6 na FFZG-u!

Pripremite refren po vlastitome nahođenju, zapjevajte ga na audiciji, postanite CD-ovac i krenimo zajedno u vatrenu sezonu!

**Hasta mañana!**
