---
title: Na HRT-u se izborili u polufinale
kind: article
created_at: 2012/4/28
image: dpz-6
---

Šestu emisiju svi su zborovi otvorili [zajedničkom pjesmom](http://youtu.be/5nmoJJqRmJI) -- mixom Gibonnijevih "Dobri judi" i "Oprosti".

Nakon dvije *a capella* izvedbe u prošlim emisijama, Zbor je pjesmu "[Baby, It's Cold Outside](http://youtu.be/KjHaT4lQ_8E)" izveo uz instrumentalnu pratnju u kombinaciji s veselom koreografijom! U prepoznatljivoj crno-crvenoj odjevnoj kombinaciji, zbor je pred kraj pjesme formirao srce iza svojih solista, **Višnje Vicić** i **Filipa Klubičke**.

Tročlani žiri ovaj je nastup nazvao vrhuncem večeri te je sada Zbor u žestokim pripremama za polufinalnu emisiju koju ćete uživo moći gledati i ove subote od 20 sati. Podržite svoj Zbor, jer time podržavate i svoj Fakultet te svestranost svih njegovih studenata!

Više na [fejsbučnim stranicama DPZ-a](https://www.facebook.com/do.posljednjeg.zbora).
