---
title: Prošli smo u finale!
kind: article
created_at: 2012/4/29
image: dpz-7
---

Polufinalna, sedma emisija sukobila je četiri zbora koji su emisiju otvorili zanimljivom [zajedničkom pjesmom](http://youtu.be/kOyL90ciJFk) u kojoj su se ispreplitali narodni napjevi s područja cijele Hrvatske. Format emisije bio je drugačiji od prijašnjih: naime, svaki je zbor otpjevao dvije pjesme, a u pripetavanju je ponavljao odabranu pjesmu koju je već izveo u natjecanju. Ovdje konačnu je odluku donio žiri.

Concordia discors je kao svoju [prvu pjesmu](http://youtu.be/FPqCOfbI-PE) izvela "My Little Runaway", klasik Dela Shannona. Zanimljiva koreografija, odlična podjela glasova i uloga te zarazna energija potaknula je žiri na brojne pohvale i izazvala oduševljenje publike.

Kao [drugu pjesmu](http://youtu.be/EeBXLB3RbS4) odabrali su karakterno različitu skladbu "Bogoróditse Djévo" (Arvo Pärt) koja je jednostavnom koreografijom smirujuće djelovala, ali ipak naišla na pokoje kritike žirija :)

Nakon prebrojavanja glasova publike, Concordia discors završila je u pripetavanju sa zborom **Ad libitum** iz Našica. [Ponovno je izvedena](http://www.youtube.com/watch?v=8lJ1NffPni4) pjesma "Do posljednjeg daha", kojom je i započela natjecanje u showu. Ovdje je žiri odlučivao o prolasku te su donijeli odluku da Concordia discors nastavlja natjecanje.
