---
title: Dva zlata iz Španjolske!!!
kind: article
created_at: 2012/10/20
---

Dragi naši,

sa zadovoljstvom Vam javljamo o uspjesima hrvatskih zborova na međunarodnom natjecanju zborova u Španjolskoj. Više o organizaciji i ovom festivalu [ovdje](http://www.interkultur.com/competitions-festivals/international-competitions/canta-al-mar-festival-coral-internacional/canta-al-mar-2012/).

Na Festivalu su sudjelovala 82 zbora iz 36 zemalja svijeta, s cak 2600 pjevača. Uz zborove iz brojnih europskih zemalja, sudjelovali su i predstavnici Kine, Japana, Indonezije, Brazila, SAD-a, Kazahstana, Paragvaja, Filipina i drugih. Više o sudionicima na stranicama Festivala.

Zborovi su se natjecali u 13 kategorija, a na Festivalu je podijeljena 41 zlatna, 57 srebrnih i 5 brončanih plaketa.

Od hrvatskih zborova sudjelovali su: Akademski zbor Filozofskoga fakulteta u Zagrebu "Concordia discors", "Chorus Carolostadien" iz Karlovca i Gradski zbor "Brodosplit".

AZ FFZG CD natjecao se u A1 kategoriji -- (mjesoviti zborovi, nivo tezine I) i u kategoriji Folklor i u obje kategorije osvojio zlato.

Nakon uspjeha na natjecanju HTV-a "Do posljednjeg zbora" i osvojenog zlata (pobjednik kategorije B1 i posebna nagrada HDS-a za najbolju izvedbu skladbe hrvatskog autora) na natjecanju u KDVL u Zagrebu prošlog lipnja, ovo je novi veliki uspjeh našeg zbora, AZ FFZG "Concordia discors".

Još jednom podsjećamo sve buduće članove da se odazovu na posljednju audiciju koja će se održati u ponedjeljak, 22.10.2012.g, u 20h na Filozofskom fakultetu. :)
