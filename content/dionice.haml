---
title: Dionice
name: Dionice
id: dionice
order: 6
---

- content_for :highlight do
  %article
    :markdown
      # Dionice

      Ime            | Uloga
      -------------- | -------------------
      Petra Pugar    | voditeljica soprana
      Anita Crnčić   | voditeljica alta
      Matej Pavlić   | voditelj tenora
      Marino Habulan | voditelj basa

      ![slika voditelja dionica](/images/photos/voditelji_dionica.jpg)

      Voditelji dionica muku muče s pretjeranim mailovima i uvažavanjem svačijeg mišljenja. Prednost je njihove dužnosti što znaju horoskopski znak, hobije, adresu i broj telefona *svakoga* člana svoje dionice što im pruža posebnu priliku da ih izbezume. Promptni i ažurni, nerijetko će iz ljubavi prema zborašima oprostiti nedolazak na probu i u evidenciji dolazaka u kućicu kraj njihovoga imena upisati plusić.

%article
  :markdown
    # Sopran
    Osim vječnoga "diva sindroma", karakterizira ih konstantna zarazna energija. Kad ne pjevaju bez po' muke do b2, uvijek smognu snage za, često bučno, pričanje (pa čak i kad je 22:38, a proba je počela u 20h). O čemu? Nismo sigurni da to ovdje smijemo napisati. Nemio zadatak držanja ove dionice pod kontrolom zapao je neumornu **Petru Pugar** i uvijek staloženu **Katarinu Juras**. Sopranistice o altisticama misle da bi potajno željeli biti soprani, tenore vole jer s njima mogu pjevati duete, a basovi ih zapravo diraju u dušu. Miljenice su dirigenata, posebno Vinka, čijeg se citata "Ne možete se oglušiti na umjetnost soprana" uvijek prisjete s ponosom.

%article
  :markdown
    # Alt
    Koji ono glas one uopće pjevaju (lat. *altus* = visok)? Poistovjećuju se s cijelim zborom jer pjevaju sopranske visine, tenorske dubine, a zapravo su u isto vrijeme izvrsne i neprimijećene kao i basovi. Budući da se ne smiju žaliti kako im je pjesma "previsoka" ili "preniska", često uživaju u tajnim zavjerama kada namjerno pjevaju krivo samo kako bi soprani zvučali kao da su u falšu. Jedina dionica koju zapravo vole su basovi, i to zato što ih jedino u usporedbi s njima znaju pohvaliti. Ovu raznovrsnu družinu na uzdi drže uvijek vedra djeva **Anita Crnčić** i ažurna dama najdubljeg glasa **Ivana Zec**.

%article
  :markdown
    # Tenor
    Uvijek se žale kako im je pjesma previsoka. Zapravo mogu pjevati i puno više, ali to bi potvrdilo basovsku tezu da nijedan muškarac ne može toliko cviliti. Tenore je ipak nemoguće uvrijediti -- jedino mišljenje do kojeg je njima stalo je njihovo vlastito, a ako budu htjeli tuđe, dat će im ga. Karizmatični **Matej Pavlić** i živahni **Branimir Gregov** brinu se da se naši tenori ipak spuste na zemlju pa tu i tamo dođu na probu. Mnogi ovo ne znaju, ali oni su dionica koja najviše miče svojim obrvama za vrijeme pjevanja. Sve u svemu, oni su perfekcionisti, a to se odražava i na njihovo pjevanje.

%article
  :markdown
    # Bas
    Pjevaju samo jedan ton cijelu pjesmu, ali će se zato svojski potruditi da budu što glasniji. Budući da je uvijek nestašica basova, zbor ih drži kao kap vode na dlanu. Kad kažemo zbor, mislimo na altistice jer sopranistice i tenori ipak žive u paralelnom svemiru. Na basovske se dubine uvijek naježe alti misleći da taj njihov jedan ton daje smisao svakoj pjesmi. Ni jedan bas nije s Filozofskog fakulteta, pa za sebe tvrde da su jedini "pravi" muškarci u zboru. Ovi dečki definitivno su najčudnija i najsimpatičnija stvorenja, što potvrđuju i njihovi voditelji -- urnebesno zabavan **Marino Habulan** i tiha-voda-brege-dere **Gregor Cvijetić**.
